---
title: Információk
permalink: /teaching/graduating/information
toc: true
---

## Témák

Az általam vezetett témák mindegyike kötődik a szoftverfejlesztéshez. Ez a gyakorlatban azt jelenti, hogy valamilyen szoftver készül el a hallgató munkája során, vagy már meglévő rendszer kerül továbbfejlesztésre. Létező rendszer esetén az elvégzett munka célja lehet akár funkcionális vagy nem-funkcionális bővítés, javítás. A témák kidolgozása során mindenképp sor kerül kódolásra is.

A választható témák több forrásból származhatnak.
<ul>
    <li>általam javasolt témák</li>
    <li>hallgató által javasolt témák</li>
    <li>munkahelyhez kapcsolódó témák</li>
</ul>

Mindegyik esetben lehetőség van az alábbiakkal kapcsolatos témát választani.

<ul>
    <li>ipari projekt</li>
    <li>tudományos kutatás</li>
</ul>

A szakterületemet és a korábbi munkatapasztalataimat is figyelembe véve az alábbi technológiákkal kapcsolatban tudok vállalni témavezetést.

<ul>
    <li>Python parancssori és hálózati alkalmazások</li>
    <li>Java desktop és parancssori alkalmazások</li>
    <li>C# desktop (WPF) és parancssori alkalmazások</li>
</ul>

A választott vagy javasolt téma kidolgozása mindig egy jól meghatározható és lehetőleg eddig nem kiaknázott problémát oldjon meg. Ha már létezik hasonló megvalósítás úgy a hallgatónak minden esetben ki kell értékelnie a saját és a korábbi megoldások közötti különbségeket.

## Tudományos kutatás

A tudományos munka iránt érdeklődő hallgatók figyelmébe ajánlom a kutatással kapcsolatos <a href="/research">aloldalt</a>.

## Technikai részletek

### Közös munka

Bizonyos esetekben lehetőség van az egyes témák további altémákra bontani. Ilyenkor több hallgató is dolgozhat ugyanazon a témán,
    azonban a közös munkába mindenkinek bele kell egyeznie. Az altémák meghatározása során fokozott figyelmet fordítottam arra,
    hogy csökkentsem az egymástól való függést. Emellett a közös munka számos előnnyel járhat,
    hiszen a felmerülő problémákat a másik hallgató szemszögéből is meg lehet vizsgálni.

### Megbeszélések

Lehetőség szerint előnyben részesítem az élőszavas 1-2 heti konzultációkat. Az első megbeszélés során mindenképp szeretném látni a hallgatót, még akkor is ha ez online történik.

A konzultációkat témától függetlenül egy közös alkalom keretében tervezem tartani, mivel sok olyan általános elv létezik mely mindegyik témát érinti. Természetesen az egyénileg felmerülő problémák megbeszélésére is lesz lehetőség, amellett hogy így tanulhatunk egymás kérdéseiből és hibáiból is.

### Adminisztráció

A jelentkezéshez és a tárgyfelvételhez kapcsolatos adminisztrációs ügyek intézése a hallgató feladata, melyhez természetesen segítségget nyújtok.
Az aktuális, egyetemi jogszabályok megismerése minden hallgató kötelessége.

### Helyesírás

Önkritikát gyakorolva a dolgozatok nyelvhelyességének ellenőrzését a hallgatóra bízom.

### Kommunikáció

Az elsődleges kommunikáció a személyes / élőszavas konzultációs alkalmak. Másodlagos a levelezés és Skype.
    A levelek tárgyában mindenképp szerepeljen a <code>szakdolgozat</code> vagy a <code>diplomamunka</code> kifejezés.
    Leveleket csak <code>@stud.u-szeged.hu</code> vagy <code>@inf.u-szeged.hu</code> domain-ről és csak a <code>geryxyz@inf.u-szeged.hu</code> címre küldve fogadok el.

A félévek során folyamatos munkavégzést várok el. Ezért az elkészült részeket minél hamarabb el kell küldeni.
    Egy adott rész átnézésének ideje természetesen sok mindentől függ, de átlagosan 1 hét szokott lenni.
    A határidőhöz közeli, nagy-méretű módosítások esetleg nem kerülnek értékelés előtt átnézésre.
    Bár iparkodom minél hamarabb válaszolni, kérem vegyük figyelembe, hogy a témavezetés a munkám része,
    ezért általában munkaidőben foglalkozom vele: hétköznap 8-16 óra között.
