---
layout: course
---
<h1>Ismerkedés a mikro-elektronikával</h1>

<p>Az alábbiakban a saját tapasztalataimat foglalom össze.</p>

<h2>Arduino és alapok</h2>
<p>Operációs rendszer nélküli programozható board-ok közül az <a href="https://www.arduino.cc/">Arduino</a> a legelterjedtem. Ez egy gyüjtő kifejezés több <a href="https://www.arduino.cc/en/Main/Products">modell</a> létezik belőlle. Általában prototípusok és otthoni hobby elektronika céljából használják ezt a rendszert. A tömeggyártás vagy termékesítés a legtöbb esetben egyedi tervezésű nyomtatott áramkör gyártásával történik.</p>
<p>Az eszközök beszerzése szintén több különböző forrásból történik, ha nem sürget az idő akkor én <a href="https://www.ebay.com/sch/i.html?_from=R40&_trksid=m570.l1313&_nkw=arduino&_sacat=0">eBay</a>-ről szoktam rendelni, mert ez a legolcsóbb, viszont előfordul, hogy hibás a termék és az eladó általában nem ad semmilyen támogatást. A leírásokat és használatokat a chip vagy a board kódjára rákeresve lehet beszerezni, de kell egy kis tapasztalat hogy vajon mire érdemes rákeresni. A megérkezés általában 1-2 hónap, néha több, ha ennél hamarabb kell akkor javaslom a <a href="https://www.hestore.hu/">HeStore</a>-t. Innen 1, max 2 hét alatt meg szokott érkezni a rendelés ha van raktáron. Végül teljes terméktámogatás és leírással együtt a hivatalos forgalmazóktól lehet vásásrolni, de ez általában jóval drágább. Ezenkívül több gyártó is forgalmaz speciális modelleket, de ezekről később.</p>

<h2>Tanulás</h2>
<p>A tanuláshoz az elsődleges információ forrás a hivatalos <a href="https://www.arduino.cc/reference/en">Arduino oldal</a>. Ezután hasznos lehet az adott főkomponens gyártójának oldala, pl. az Arduino <a href="https://www.microchip.com/wwwproducts/en/atmega328">ATMega chipet</a> használ általában. Sokszor találtam PDF alapú referenciát az <a href="https://www.alldatasheet.com/view.jsp?Searchword=Atmega328&gclid=Cj0KCQjwncT1BRDhARIsAOQF9LlhOXyaQxe2kF7o6WCeQtnhY5xPPxapl-dPUeEF895UKpWiu0Vnv5EaAt6XEALw_wcB">AllDataSheet</a> segítségével. Ezután jönnek a fórumok és a YouTube videók átnézése, nagyon sok korábbi hobbi projekt került fel. Két ilyen fórumot emelnék ki, melyek számomra hasznosak voltak: <a href="https://www.instructables.com/circuits/">Instructables</a> és az <a href="https://arduino.stackexchange.com/">Arduino StackExchange</a>.</p>

<h2>Fejlesztés és PCB tervezés</h2>
<p>A fejlesztés legtöbb esetben a hivatalos <a href="https://www.arduino.cc/en/main/software">Arduino IDE</a>-n keresztül történik (hobbi), de más IDE-khez is lehet integrációt találni, pl.: <a href="https://hackaday.com/2014/04/20/sublime-text-as-an-arduino-ide/">Sublime Text</a>. A kód megírása és a board csatlakoztatása (ált. USB) után az IDE képes rátölteni a kódot. Figyelembe kell venni, hogy az Arduino chip nem írható végtelenszer (pár ezerszer lehet rá írni). A tesztelés és a debug-olás projekt függő de általában <a href="https://learn.adafruit.com/adafruit-arduino-lesson-5-the-serial-monitor/the-serial-monitor">soros konzolon keresztül</a> történik, vagy az a board-ra kötött <a href="https://www.arduino.cc/en/Guide/TFT">TFT kijelezőn</a> keresztül jelenítenek meg információt. A szenzorok és kijelzők gyakran <a href="https://learn.sparkfun.com/tutorials/i2c/all">I2C</a> vagy <a href="https://www.arduino.cc/en/reference/SPI">SPI</a> protokollal kapcsolódnak az board-hoz.</p>
<p>Egyedi nyomtatott áramkörök (PCB) gyártásával több cég is foglalkozik. Ezek közül én a <a href="https://www.pcbway.com">PCBWay</a>-től rendeltem és meg voltam elégedve a szolgáltatásaikkal. A tervezéshez szintén sok különböző szoftvert lehet használni, nekem eddig a <a href="https://fritzing.org/home/">Fritzing</a> vált be.</p>

<h2>Egyéb mikrovezérlők</h2>
<p>Bizonyos board-ok esetében lehetőség van más programozási nyelvet is választani mint a C/C++. Például az Arduino-nál erősebb <a href="https://www.espressif.com/en/products/socs/esp8266ex/overview">ESP chip</a> köré épülő <a href="https://www.nodemcu.com/index_en.html">NodeMCU</a> vagy <a href="https://docs.wemos.cc/en/latest/">Wemos board</a>-ok támogatják a <a href="https://www.python.org/">Python</a>-t. Ez utóbbi kettő WiFi és esetleg Bluetooth kapcsolatra is képes. A mikrovezérlőkre készült Python verziók közül kettőt emelnék ki: a hivatalos <a href="https://micropython.org/">MicroPython</a> és az AdaFruit gondozásában álló <a href="">CircuitPython</a>.</p>
<p>Nem az Arduino az egyetlen mikrovezérlő. A korábban említett AdaFruit rengetek saját gyártású terméket kínál, pl.: <a href="https://www.adafruit.com/category/65">ruhára varrható áramkörök</a>. Ezenkívül a korábban említett ESP család tagjai vezetéknélküli kommunikációt biztosítanak. Végül a teljes értékű operációsrendszerek futtatására is képes <a href="">Raspberry Pi</a>. Ezekkel sajnos nem volt még időm érdemben foglalkozni.</p>
